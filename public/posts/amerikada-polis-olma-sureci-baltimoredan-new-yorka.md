---
title: "Amerikada Polis Olma Süreci: Baltimoredan New Yorka"
date: 2025-01-27
tags: ["Amerika'da polis olmak", 'Baltimore City', 'New York', 'göçmen deneyimi', 'polislik süreci']
author: Orhan Biler
excerpt: "Avrupalı bir göçmenin Amerikada polis olma sürecini anlatan birinci elden deneyimler. Baltimore City Civil Service testini geçme ve sürecin zorlukları hakkında ayrıntılı bir bakış."
subtitle: "Bir Türkün Amerikadaki Polislik Yolculuğu"
banner: https://res.cloudinary.com/dn0ruuuu9/image/upload/v1737851295/polis-police-egitim-training-oceancity-sahil-20240125_bhui8m.jpg
draft: false
readingTime: ""
language: tr
translations: {}
series: ""
seriesOrder: 2
relatedPosts: []
lastModified: 2025-01-27
canonical: ""
keywords: ["Amerika'da polis olmak", 'Baltimore City', 'New York', 'göçmen deneyimi', 'polislik süreci']
socialImage: https://res.cloudinary.com/dn0ruuuu9/image/upload/v1737851295/polis-police-egitim-training-oceancity-sahil-20240125_bhui8m.jpg
twitterCard: summary_large_image
---

Baltimore City Civil Service testini başarıyla tamamladıktan sonra New York'a geri döndüm. Ancak belirtmeliyim ki, bu süreçte, Baltimore City'de polis olma hedefim için, New York'tan Baltimore'a 6-7 kez belge götürmem gerekti. Bu da benim için oldukça meşakkatli oldu. Bu zorlu sürecin ardından, testi geçtiğimi öğrenince, New York'a dönüş yaptım ve hayatıma kaldığım yerden devam ettim. 


![Baltimore City Civil Service testini başarıyla tamamladıktan sonra New York'a geri döndüm.](https://res.cloudinary.com/dn0ruuuu9/image/upload/v1737851288/manhattan-sehir-city-newyork-banner-20240125_y9xdcl.jpg)
*Baltimore City Civil Service testini başarıyla tamamladıktan sonra New York'a geri döndüm.*


O sıralar bir hastanede temizlik işlerine bakıyordum. İşime devam ederken, 6 ay sonra bir gün e-posta hesabımı kontrol etmeye karar verdim. Çünkü süreçle ilgili haber bekliyordum ve henüz bir geri dönüş olmamıştı. Kontrollerim sırasında spam klasörüme baktığımda, Baltimore City'nin bana 2 haftalık bir süre verdiğini öğrendim. Eğer bu süre zarfında geri dönüş yapmazsam, süreçten çıkarılacağımı belirtmişlerdi. Bu durumdan oldukça endişelendim ve hemen onlara geri dönüş yaptım. Spam klasörüne düştüğü için e-postalarını göremediğimi belirttim ve özür diledim. Neyse ki, durumu anladılar ve süreci sürdürme izni verdiler. 

Sonrasında, bana Physical Agility Test için bir tarih verdiler. Bu süre zarfında, test için gerekli olan hazırlıkları yaptım. Şınav çekme ve mekik çekme egzersizlerine başladım. YouTube'dan bu konuda bilgi veren videolar izledim. Test günü geldiğinde, sınavı başarıyla tamamladım. Bu testte, size 1 dakika veriliyor ve bu süre zarfında en az 27 şınav ve 33 mekik çekmeniz gerekiyor. Ayrıca, 1,5 mil koşmanız gerekiyor ve bu koşu için verilen süre 16 dakika. 

Bu süreçleri başarıyla tamamladıktan sonra, Baltimore Physical Agility Test'i geçtiğimi öğrendim. Böylece, polislik sürecinde bir sonraki adıma geçebilecektim. Ancak bu süreç, 1-2 haftada tamamlanacak türden bir süreç değil, özellikle kaliteli ve sağlam bir departmanda yer almayı hedefliyorsanız. Bu yolculuğumun devamını bir sonraki blog yazımda anlatacağım. Görüşmek üzere.